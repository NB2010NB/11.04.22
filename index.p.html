<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Document</title>
</head>
<body>
    <p id="p1">יהדות היא מונח המתייחס לדת, לתרבות, ללאום ולקבוצה אתנית. המשתייכים אליהם נקראים בשם יהודים.

        כלאום, היהדות משמשת מוקד הזדהות לאומית לקבוצה של כמה מיליוני בני אדם ברחבי העולם. הזהות היהודית הלאומית, והזיקה רבת השנים לארץ ישראל עמדה במאה ה־20 כבסיס להקמת מדינת ישראל.
        
        כדת, היהדות היא העתיקה מבין שלושת הדתות המונותאיסטיות. זוהי הדת שהייתה המשפיעה ביותר על היווצרות דת האסלאם, והנצרות, והדת שעבורה נכתב ספר התנ"ך, שהוא הספר הפופולרי ביותר בעולם. היהדות היא דת הלכה (אורתופרקטית), המבוססת על מערכת של מצוות מעשיות, שמקורותיה בכתבי הקודש היהודיים: התורה שבכתב והתורה שבעל פה, שבקרב היהדות הרבנית כוללת את המשנה, התלמוד, ובשלב מאוחר יותר היד החזקה לרמב"ם, שולחן ערוך וספרים אחרים.
        
        כתרבות, היהדות כוללת כמה שפות ייחודיות, שבכל אחת מהן נוצרה ספרות ענפה, פילוסופיה יהודית מקיפה, שלעיתים הושפעה מחיבורים פילוסופיים כלליים ויצרה סינתזה ביניהם לבין היהדות, וכן מערכת של מנהגים ומוסכמות חברתיות, שלהם שותפים גם יהודים חילונים, שמקיימים את ההלכה היהודית באופן חלקי או כלל לא.
        
        כקבוצה אתנית, אליה משתייכים הנקראים בשם יהודים, מונה היהדות כ־14 מיליון בני אדם, המפוזרים בארצות שונות בעולם, ובעיקר בישראל, בארצות הברית ובאירופה. בין החברים בקבוצה האתנית ניתן למצוא מאפיינים תרבותיים משותפים ותחושת סולידריות.</p><br>
        <p id="p2">יהודים הם חברי קבוצה אתנית שמקורה בתושבי ארץ ישראל באלף השני שלפני הספירה. באלף הראשון שלפני הספירה כוננו היהודים שלטון ריבוני בממלכת יהודה ובממלכת ישראל. שמם בא להם על שם ממלכת יהודה, אשר בניגוד לרעותה שרדה את כיבושי האימפריה האשורית, והמשיכה לתפקד לסירוגין עד לחורבנה במאה השנייה לספירה. אז התפזרה 'כנסת ישראל' כולה בתפוצות, ואילו גורלם של צאצאי ממלכת ישראל לא נודע. על פי המקרא והמסורת היהודית, מקור היהודים בשנים עשר שבטי ישראל שעלו ממצרים והתנחלו בארץ המובטחת, וכולם צאצאי האבות שבאו לכנען ממסופוטמיה השמית. המוצא האתני והדת היהודית קשורים זה בזה לבלי הפרד, ולכן היחידים והקבוצות שבחרו להתגייר נטמעו בשלמות בעם היהודי.</p><br>
<p id="p3">הקבלה היא תורת הסוד והמיסטיקה היהודית. לתורה זו יש שורשים עמוקים במחשבה היהודית והיא נמשכת מהמיסטיקה העברית הקדומה, קרי ספרות ההיכלות והמרכבה. אולם, עיקר גיבושה ופרסומה ראשיתם בפרובאנס (דרום צרפת) ובצפון ספרד בשלהי המאה ה-12 ובראשית המאה ה-13. לקבלה הייתה השפעה גדולה מאוד על חיי הרוח היהודיים, והתבססו עליה תנועות רוחניות גדולות, החשובות שבהן השבתאות והחסידות. כמו כן השפיעה הקבלה על תחומים רבים ביהדות, תחומים כמו ההלכה ומנהגים, פרשנות המקרא, ספרות התפילה והפיוט, ספרות המוסר ועוד.</p><br>
<p id="p4">הקבלה היא תורת הסוד והמיסטיקה היהודית. לתורה זו יש שורשים עמוקים במחשבה היהודית והיא נמשכת מהמיסטיקה העברית הקדומה, קרי ספרות ההיכלות והמרכבה. אולם, עיקר גיבושה ופרסומה ראשיתם בפרובאנס (דרום צרפת) ובצפון ספרד בשלהי המאה ה-12 ובראשית המאה ה-13. לקבלה הייתה השפעה גדולה מאוד על חיי הרוח היהודיים, והתבססו עליה תנועות רוחניות גדולות, החשובות שבהן השבתאות והחסידות. כמו כן השפיעה הקבלה על תחומים רבים ביהדות, תחומים כמו ההלכה ומנהגים, פרשנות המקרא, ספרות התפילה והפיוט, ספרות המוסר ועוד.</p>

    </body>
</html>